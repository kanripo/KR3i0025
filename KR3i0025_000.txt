# -*- mode: mandoku-view; -*-
#+TITLE: 煎茶水記
#+DATE: 2015-08-24 23:18:03.420954
#+PROPERTY: ID KR3i0025
#+PROPERTY: BASEEDITION WYG    
#+PROPERTY: JUAN 提要
<pb:KR3i0025_WYG_000-1a>¶
欽定四庫全書　　　　子部九¶
　煎茶水記　　　　　　　譜録類二(飲饌之屬/)¶
　　提要¶
　　　　(臣/)等謹案煎茶水記一卷唐張又新撰又新¶
　　　　字孔昭深州陸澤人司門貟外郎鷟之曽孫¶
　　　　工部侍郎薦之子也元和九年進士第一(案/本)¶
　　　　(傳但稱元和中及進士髙第知為九年者據/此書中所𫐠知為第一者據元人所編氏族)¶
　　　　(大全稱其狀/元及第也)厯官右補闕黨附李逢吉為八¶
<pb:KR3i0025_WYG_000-1b>¶
　　　　闗十六子之一逢吉出為山南東道節度使¶
　　　　以又新為行軍司馬坐田伾事貶江州刺史¶
　　　　(案新舊唐書皆云汀州刺史而書中自稱刺/九江則為江州無疑以二字形近而訛也書)¶
　　　　(録解題作涪/州則更誤矣)後又夤縁李訓遷刑部郎中為¶
　　　　申州刺史訓死復坐貶終于左司郎中事迹¶
　　　　具新唐書本傳其書前列刑部侍郎劉伯芻¶
　　　　所品七水次列陸羽所品二十水云元和九¶
　　　　年初成名時在薦福寺得於楚僧本題曰煮¶
<pb:KR3i0025_WYG_000-2a>¶
　　　　茶記乃代宗時湖州刺史李季卿得於陸羽¶
　　　　口授後有葉清臣述煮茶泉品一篇歐陽修¶
　　　　大明水記附論浮槎水記一篇考書録解題¶
　　　　載此書已稱大明水記載卷末則宋人所附¶
　　　　入也清臣所記稱又新此書為水經疑偶然¶
　　　　誤記修所記極詆又新之妄謂與陸羽所説¶
　　　　皆不合今以茶經校之信然又唐書羽本傳¶
　　　　稱李季卿宣慰江南有薦羽者召之羽野服¶
<pb:KR3i0025_WYG_000-2b>¶
　　　　挈具而入季卿不為禮羽愧之更著毁茶論¶
　　　　則羽與季卿大相齟齬又安有口授水經之¶
　　　　理殆以羽號善茶當代所重故又新託名歟¶
　　　　然陸㳺入蜀記曰史記道餉谷簾水數器真¶
　　　　絶品也甘腴清冷具備諸美前輩或斥水品¶
　　　　以為不可信水品固不必盡當至谷簾泉卓¶
　　　　然非惠山所及則亦不可誣也是㳺亦有取¶
　　　　於是書矣乾隆四十六年五月恭校上¶
<pb:KR3i0025_WYG_000-3a>¶
　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
